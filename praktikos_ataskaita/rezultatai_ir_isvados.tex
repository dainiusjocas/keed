%% 4. Rezultatai, išvados ir pasiūlymai. Išdėstomi pagrindiniai darbo rezultatai ir išvados,  praktikos darbo privalumai ir trūkumai, aprašomos įgytos žinios ir patirtis praktikos metu, duodamas universitete įgytų žinių atitikimo praktikos užduočiai atlikti įvertinimas, pateikiami argumentuoti pasiūlymai, kaip geriau organizuoti darbo ir valdymo procesus praktikos atlikimo vietoje ir mokymą Universitete (1-2 psl.).

\section{REZULTATAI, IŠVADOS IR PASIŪLYMAI}
\label{rezultatai_isvados_pasiulymai}

Profesinės praktikos metu susipažinau su matų atrinkimo daugiamačiuose duomenyse problematiką nagrinėjančia literatūra, suprogramavau pagrindinius matų atrinkimo algoritmus bei atlikau suprogramuotų algoritmų palyginamąją analizę. Įvykdęs profesinei praktikai keltus uždavinius, galiu tvirtinti, kad matų atrinkimas daugiamačiuose duomenyse yra sudėtinga problema, nes vienareikšmiškai teigti, kuris matų atrinkimo algoritmas yra absoliučiai geriausias, negalima -- matų atrinkimo algoritmą visada reikia pasirinkti atsižvelgiant į tiriamus duomenis ir sprendžiamai problemai keliamus uždavinius.

Didžiausias praktikos darbo privalumas yra tai, kad visą darbo dieną galima skirti konkrečių uždavinių įgyvendinimui ir planuoti darbų atlikimo laiką. Tai pasiekiama turint asmeninę darbo vietą. Be to, atliekant profesinę praktiką yra proga pasisemti patirties iš vyresniųjų kolegų. 

Dirbdamas su VU MII mokslininkais įgijau daugiamačiais duomenimis apibūdinamų procesų žinių -- dalyvavau MII seminaruose. Duomenų analizės žinių sėmiausi iš mokslinės literatūros, bei konsultacijų su kolegomis. Taip pat profesinės praktikos metu pagerinau programavimo įgūdžius, nes tyrimus atlikti reikėjonaudojantis statistinei analizei skirta programavimo kalba \textit{R}. 

Džiugina tai, kad universitete įgytų bendrųjų programavimo įgūdžių pakako atliekant profesinę praktiką. Reikėjo tik išmokti dirbti su nauja programavimo kalba. Tačiau praktikos metu jaučiau duomenų analizės ir statistikos žinių stygių -- nagrinėta problematika reikalauja gilesnio žinojimo.

Mokymą universitete siūlyčiau gerinti peržiūrint studijų tvarkaraštį. Profesinė praktika yra naudinga studijų procesui, bet ji prasideda iškart po įtempto sesijos mėnesio, kuris prasideda dar prieš šv. Kalėdas, o prieš šv. Kalėdas yra semestro pabaiga, kurios metu reikia užbaigti semestro darbus, parašyti visus kontrolinius, bei pasirūpinti Kalėdinėmis dovanomis artimiesiems. Kitaip tariant, po poros sunkių mėnesių (gruodis, sausis), prasideda profesinė praktika, kurios pradžioje studentas tiesiog natūraliai (ir pagrįstai) norėtų pailsėti. O nuo pat pirmųjų profesinės praktikos dienų reikia skubėti spręsti išsikeltus uždavinius, nes laiko gali, ir greičiausiai pritrūks. 

Žinoma, šansai didesni, kad laiko pritrūks, jei profesinė praktika atliekama ne nuolatinėje darbovietėje. Atliekant praktiką nuolatinėje darbovietėje laiko neturėtų pritrūkti, nes nuolatinėje darbovietėje darbai planuojami ilgesniam nei 11 savaičių periodui. Tačiau darbas nuolatinėje darbovietėje studijų metų nėra tai, ką turėtų daryti studentas -- studentas turi studijuoti universitete.

Mano siūlomas studijų tvarkaraštis būtų toks: rudens semestras prasideda mėnesiu vėliau nei įprasta - spalio pirmą ar rugsėjo paskutinę savaitę; šventiniu laikotarpiu (šv. Kalėdos, Naujieji metai) studentams yra duodamos dviejų ar triejų savaičių atostogos; rudens semestro pabaiga perkeliama į sausio pabaigą; tada mėnuo sesijai; pora savaičių atostogų; praktika ir bakalaurinis darbas arba pavasario semestras; atsiskaitymai už pavasario semestrą. Pagal mano siūlomą tvarkaraštį vasaros atostogos sutrumpėtų iki mėnesio, bet tai tikrai nebūtų bėda, nes, pragmatiškai žiūrint, du mėnesiai yra per mažai pradėti rimtai dirbti, bet du mėnesiai yra per daug laiko tiesiog nieko neveikti. Studijų tvarkaraščio peržiūrėjimas pagerintų visą studijų procesą. 