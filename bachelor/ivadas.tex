%% Įvade aprašomi darbo tikslai, nurodomas temos aktualumas, aptariamos teorinės darbo prielaidos bei metodika, apibrėžiamas tiriamasis objektas, apibūdinami su tema susiję literatūros ar kitokie šaltiniai, temos analizės tvarka, darbo atlikimo aplinkybės, pateikiama žinių apie naudojamus instrumentus (programas ir kt.). Darbo įvadas neturi būti dėstymo santrauka. Įvado apimtis 3–4 puslapiai.

\newpage
\section*{ĮVADAS}
\label{ivadas}

%% JG: Idėja - naudok terminus "matai" ir "mėginiai". Kiekvienam mėginiui atliekama labai daug matavimų, iš to ir "daugiamatiškumas"

% JG: Paminėk, kad šiame darbe mes gilinamės į biomedicinoje kaupiamų genetinių duomenų analizės specifika. Šie duomenys ypatingi dėl daugiamatiškumo, mažo mėginių kiekio, triukšmingų matavimų.

Šiame darbe yra nagrinėjama biomedicinoje kaupiamų genetinių daugiamačių duomenų klasifikavimo analizės specifika. Duomenys, kurių kiekvienas mėginys aprašomas dideliu skaičiumi matų, yra vadinami daugiamačiais duomenimis. Biomedicininiai duomenys yra specifiški tuo, kad jie turi šimtus kartų daugiau matų nei mėginių. Mažai mėginių turima, nes mėginio gavimo kaina yra aukšta \cite{pettersson2009generations}. Biomedicininių duomenų analizę apsunkina ir tai, kad matavimai, kuriais tie duomenys gaunami, yra triukšmingi. Triukšmas matavimo metu atsiranda dėl cheminių reakcijų netikslumo, tiriamo organizmo sudėtingumo. Triukšminguose duomenyse, didėjant juos apibūdinančių matų skaičiui, didėja tikimybė, kad bus rasta atsitiktinių priklausomybių. Tai yra pagrindinė priežastis, kodėl biomedicininių duomenų analizės procesas yra sudėtingas.

%% JG: Būdai neatsiranda, o vystosi technologija. Jie nėra tikslesni, bet detalesni, t.y. kiekvienam mėginiui atliekama daugiau matavimų. 

%% JG: Nors matavimų kiekis didėja, mėginio kaina išlieka gana aukšta. Todėl biomedicinos eksperimentuose gaunami duomenys ypatingi tuo, kad matų visados ženkliai daugiau nei mėginių.

\subsection*{Problemos apibrėžimas}

 Klasifikavimu yra vadinamas duomenų analizės procesas, kurio metu yra sukonstruojama funkcija, atskirianti duomenis į grupes (arba klases) pagal jų matus \cite{fisher1936use}. Sukonstruotos funkcijos yra vadinamos klasifikatoriais, o jų konstravimo algoritmai -- klasifikavimo algoritmais. Klasifikatoriai paruošiami su turimais mėginiais -- treniravimosi duomenimis -- ir informacija apie jų būklę (sveikas ar sergantis). Klasifikatoriaus ruošimo procesas yra vadinamas apmokymu. Klasifikatoriai yra validuojami su testavimo duomenimis, o naudojami nustatant naujų, dar nematytų, nematytų mėginių būklę. Biomedicininių duomenų klasifikavimo užduotis yra atskirti sveikųjų pacientų mėginius nuo sergančiųjų. Klasifikavimu siekiama nustatyti, kurie matai, veikdami drauge, geriausiai paaiškina skirtumą tarp ligos paveiktų ir nepaveiktų mėginių. Labiausiai ligą paaiškinančių matų nustatymas galėtų palengvinti tiriamų ligų diagnozės ir gydymo metodų kūrimą.

Dirbant su biomediciniais duomenimis dažniausiai turimos tik kelios dešimtys mėginių, todėl, norint geriau įvertinti klasifikatoriaus tikslumą, yra naudojami pakartotinio mėginių poaibio atrinkimo (angl. \textit{resampling}) metodai: kryžminio patikrinimo (angl. \textit{cross-validation}) arba įkelčių (angl. \textit{bootstrap\footnote{Terminas \textit{bootstrap} ,,įkelties`` prasme pradėtas naudoti Rudolfo Ericho Raspės knygoje ,,Barono Miunchauzeno nuotykiai``(1785), kurioje Baronas Minchauzenas užkėlė save ant arklio tempdamas į viršų savo batų raištelius (angl. \textit{bootstraps}).}}). Šių metodų naudojimas su duomenimis, kurių tikrasis pasiskirstymas nėra žinomas, padeda įvertinti klasifikavimo rezultatų variabilumą (angl. \textit{variance}) ir sisteminį nuokrypį (angl. \textit{bias}).

Didėjant matų kiekiui dėl ,,daugiamatiškumo prakeiksmo`` (angl. \textit{the curse of dimentionality})  mėginiai pasidaro panašūs, todėl bandymas juos klasifikuoti tolygus spėliojimui \cite{bellman1966adaptive}. Biomedicininių duomenų kontekste galima daryti prielaidą, kad ne visi matai yra susiję su tiriama problema, pvz., gaubtinės žarnos vėžiu, dėl to, kad duomenys yra daugiamačiai. Paprastai nagrinėjamai problemai svarbus yra mažas, palyginus su visu, matų kiekis.  Todėl biomedicininių duomenų daugiamatiškumui sumažinti yra naudojami informatyviausių matų atrinkimo (angl. \textit{feature selection}) metodai \cite{guyon2003introduction}. Naudojant matų atrinkimo metodus, kovojama su daugiamatiškumo prakeiksmu matų skaičių priartinant prie mėginių skaičiaus.

Pagal tai, kaip susiję su klasifikatoriumi, matų atrinkimo metodai skirstomi į tris kategorijas \cite{saeys2008robust}: filtruojantys (angl. \textit{filter}), prisitaikantys (angl. \textit{wrapper}) ir įterptiniai (angl. \textit{embedded}) metodai. Filtruojančiais metodais pirmiausia yra atrenkami informatyviausi matai, o tada su jais apmokomas klasifikatorius. Prisitaikančiųjų metodų atveju, pirma, apmokomas klasifikatorius su visais matais, antra, parenkamas matų poaibis ir vėl apmokomas klasifikatorius, tada, po daugkartinio matų aibių įvertinimo pagal klasifikavimo rezultatus nusprendžiama, kuris matų poaibis yra labiausiai tinkamas klasifikavimui. Įterptinių metodų atveju matų atrinkimo procesas yra neatsiejamas nuo klasifikavimo proceso -- pats klasifikatorius įvertina matus.

%% JG: Kodėl klasifikuojama? Norima nustatyti, kokie matai, veikdami drauge, geriausiai paaiškina skirtumą tarp ligos paveiktų ir sveikų mėginių.

%% JG: Kokios yra tradicinės klasifikavimo strategijos ir kodėl jos neveikia daugiamačių duomenų atveju? Skaičiavimo laikas nėra problema - Random forests veikia visai neblogai tokiais atvejais. Daugiamatiškumas veda prie the curse fo dimensionality.

% JG: sumažinus naudojamų matų kiekį, matų kiekis priartėja prie mėginių kiekio ir tokiu būdu apeinamas daugiamatiškumo prakeiksmo problema. Biomedicinos duomenų kontekste, galima daryti prielaidą, kad dauguma matų yra beprasmiai, pvz., tik kai kurie genai įtakoja ligą, todėl matų mažinimimas yra prasmingas. Taip pat, kuriant medicininius diagnostikos įrankius, naudojamų matų kiekis įtakoja įrankio kainą. Todėl pageidautina turėti kuo mažiau matų.

Kadangi biomedicininiuose duomenyse reikšmingų matų kiekis tiriamai problemai yra nedidelis, todėl tyrėjams norint geriau suprasti nagrinėjamus biomedicininius duomenis yra svarbu orientuotis į mažesnį matų poaibį, kuris yra svarbus nagrinėjamai problemai. Tokioje situacijoje tampa svarbu, kaip varijuoja atrenkamų matų aibė, kai matų atrinkimas vykdomas su vis kitu mėginių poaibiu. Pastebėta, kad skirtingi matų atrinkimo metodai tiems patiems mėginiams gali atrinkti skirtingus matus ir suskaidžius duomenis į persidengiančius poaibius ir atrinkus tą patį kiekį matų tuo pačiu metodu, gaunamas skirtingas matų poaibis.  Matai, kurie keičiant mėginių, naudojamų matų atrinkime, poaibį yra vėl ir vėl atrenkami, vadinami stabiliais matais \cite{devijver1982pattern}. Parametras, parodantis kaip stabiliai yra atrenkami matai, yra vadinamas stabilumu \textit{(angl. robustness)}. Matų aibės sumažinimas paspartina biomedicininių duomenų tyrimus -- tyrėjams reikia atlikti bandymus su mažesniu mėginių skaičiumi, kuriant 
medicininius diagnostikos įrankius naudojamų matų kiekis įtakoja įrankio kainą. Todėl stabilių matų atrinkimas dirbant su biomedicininiais duomenimis yra svarbi biomedicininių duomenų apdorojimo (angl. \textit{preprocessing}) etapo dalis.

%Todėl svarbu yra pasirinkti tinkamą matų atrinkimo strategiją. Kadangi pačių matų atrinkimo metodų veikimas priklauso nuo konkrečių duomenų, taip pat matų atrinkimo algoritmą reikia derinti ir prie sprendžiamo uždavinio, tai paties matų atrinkimo metodo pasirinkimas yra sudėtinga užduotis. 

% JG: Žiūrėkim į stabilumą kaip į šalutinį matų atrinkimo efektą, kurį svarbu pažaboti. Stabilumas svarbus, nes, analizuojant duomenis norima ne tik nustatyti, koks būtų vidutinis klasifikatoriaus tikslumas, bet ir sukurti tą vidutinį klasifikatorių. Norint pastarąjį sukurti, reikia žinoti, kuriuos konkrečius matus naudoti. 

% JG: Šitam paragrafe suplaki daug svarbių dalykų į krūvą ir juos turėtum būti paaiškinęs jau anksčiau. Mėginių trūkumas nėra tavo sprendžiama problema. Tačiau, kuo mažiau duomenų, tuo nestabilesni atrenkami matai. 

%Taigi, dirbant su daugiamačiais duomenimis, reikia atsižvelgti į keletą kriterijų:
%\begin{enumerate}
% \item Klasifikavimo tikslumą;
% \item Matų atrinkimo stabilumą, atsižvelgiant į klasifikavimo rezultatus;
% \item Triukšmo lygį duomenyse;
% \item Skaičiavimo išteklių naudojimo racionalumą.
%\end{enumerate}
%Reikalavimas vienu metu atsižvelgti į keletą kriterijų užduotį daro sudėtinga. Klasifikuojant daugiamačius duomenis uždavinys yra surasti geriausius rezultatus duodančią strategiją, kuri geriausiai atsižvelgia į minėtus kriterijus.

%Darbo eksperimentinei daliai reikalingus skaičiavimo išteklius, suteikė VU MIF skaitmeninių tyrimų ir skaičiavimų centras \cite{mif2012stsc}. Eksperimentuose buvo naudojami laisvai internete prieinami biomedicininių duomenų rinkiniai (angl. \textit{datasets}). Biomedicininių duomenų apdorojimo algoritmų implementavimui buvo naudojama R \cite{r2012statistics} programavimo kalba. Eksperimentai atlikti profesinės praktikos MII metu.

Matų atrinkimo stabilumo problemą Yang ir Mao \cite{yang2011robust} siūlė spręsti reitinguojant matus remiantis keliais matų atrinkimo metodais. Galutinis matų reitingo sąrašas gaunamas, kai po kiekvieno matų atrinkimo yra išmetamas vienas, žemiausią reitingą turintis matas iš matų aibės, ir matų atrinkimas yra kartojamas tol, kol nebelieka matų. Tačiau matų atrinkimo metodų kiekis yra ribotas ir skirtingų metodų dažnai negalima vykdyti išskirstytų skaičiavimų aplinkoje. Tai riboja tokio metodo pritaikomumą daugiamačių biomedicininių duomenų analizėje.

Kiti mokslininkai siūlė matų atrinkimo stabilumo problemą spręsti surandant matų grupių tankio centrus ir naudoti matus, kurie artimiausi tiems centrams \cite{yu2008stable}. Pasiūlytas tankių grupių algoritmas užtrunka $O(\lambda n^2m)$ laiko, kur $n$ -- matų kiekis, o $m$ -- mėginių skaičius. Vėliau Loscalzo ir kt. pasiūlė mokymo duomenis skaidyti poaibiais ir kiekviename poaibyje ieškoti tankių grupių ir spręsti balsavimo principu \cite{loscalzo2009consensus}. Šie metodai siūlo stabilų matų atrinkimą, tačiau jų panaudojimą daugiamačiams duomenims riboja skaičiavimo sudėtingumas.

Remiantis Yang, Mao bei Loscalzo darbuose pateiktomis įžvalgomis, darbe apžvelgiami naujausi pasiekimai stabilių matų atrinkimo srityje ir siūlomos tolesnių tyrimų gairės, kurios nukreiptų į geresnį problemos sprendimą.

Darbo tikslas yra išanalizuoti daugiamačių duomenų klasifikavimo ypatybes. Jam yra keliamos šios užduotys:
\begin{enumerate}
 \item Susipažinti su naujausiais klasifikavimo ir matų atrinkimo metodais;
 \item Atlikti matų atrinkimo metodų palyginamuosius eksperimentus;
 \item Identifikuoti esamų metodų trūkumus ir pasiūlyti galimus jų patobulinimus.
\end{enumerate}

\subsection*{Darbo struktūra}

Skyriuje \ref{darbu_apzvalga} apžvelgiami mašininio mokymosi teoriniai pagrindai. Skyriuje \ref{pagrindiniai_matu_atrinkimo_motodai} gilinamasi į pagrindinius matų atrinkimo metodus. Skyriuje \ref{stabiliu_matu_atrinkimo_metodai} apžvelgiamos matų atrinkimo stabilumą didinančios matų atrinkimo strategijos. Skyriuje \ref{eksperimentai} aprašyti atlikti eksperimentai bei jų rezultatai. Paskutiniajame skyriuje pateikiamos išvados ir pasiūlymai tolimesniems tyrimams.
